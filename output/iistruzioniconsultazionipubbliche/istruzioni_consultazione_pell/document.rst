**ISTRUZIONI PER LA CONSULTAZIONE**

**Informazioni sulla consultazione**

-  **Durata della consultazione:** dal giorno della pubblicazione ad un mese dopo

-  **Settore:** ICT – Informazione geografica

-  **Servizi:** Regole tecniche per la formazione di dati territoriali

**Esiti della consultazione**

Le osservazioni e i contributi ricevuti saranno valutati dal Gruppo di Lavoro costituito da ENEA e AgID per il loro eventuale recepimento nella versione finale.

**Destinatari**

Tutte le pubbliche amministrazioni e gli operatori che hanno la necessità di organizzare in maniera ragionata (strutturazione in classi di oggetti relazionati) i contenuti propri dell’illuminazione pubblica geolocalizzati e di consentire una gestione efficiente ed efficace dell’infrastruttura di illuminazione pubblica nazionale.

**Obiettivo della consultazione**

Le specifiche PELL – Illuminazione pubblica rappresentano la prosecuzione dell’azione che ha condotto alla definizione delle specifiche di riferimento SINFI, in un contesto di interoperabilità dei dati geospaziali. Dette specifiche, infatti, forniscono una risposta concreta alla necessità di estendere il campo di applicazione delle regole tecniche sui DBGT, che includono prevalentemente contenuti di base (topografici), all’universo di dati tematici per i quali la geolocalizzazione rappresenta un fattore determinante.

**Come partecipare**

La consultazione pubblica si arricchisce di una nuova funzionalità che rende i commenti più efficaci. Con \ `Docs Italia <https://docs.developers.italia.it/>`__ è possibile inserire commenti specifici e puntuali relativi a ciascuna sezione del documento in consultazione.

Per farlo occorre utilizzare i link presenti nel documento. I commenti saranno immediatamente visibili anche in \ `Forum Italia <https://forum.italia.it/>`__, dove sarà possibile continuare la discussione.

È possibile inviare i propri commenti fino al xxx maggio 2018.
