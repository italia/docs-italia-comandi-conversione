**DESCRIZIONE CONSULTAZIONE IN FORUM ITALIA**

Le specifiche PELL – Illuminazione pubblica rappresentano la prosecuzione dell’azione che ha condotto alla definizione delle specifiche di riferimento SINFI, in un contesto di interoperabilità dei dati geospaziali. Dette specifiche, infatti, forniscono una risposta concreta alla necessità di estendere il campo di applicazione delle regole tecniche sui DBGT, che includono prevalentemente contenuti di base (topografici), all’universo di dati tematici per i quali la geolocalizzazione rappresenta un fattore determinante.

Seguendo le stesse modalità implementative utilizzate per la definizione degli standard sui DB GeoTopografici e SINFI, le specifiche PELL – illuminazione pubblica organizzano in maniera ragionata (strutturazione in classi di oggetti relazionati) i contenuti propri dell’illuminazione pubblica (caratteristiche tecnico-costruttive, manutenzione, consumi, ecc..), discriminando, per ogni proprietà, un livello minimo di obbligatorietà nell’ambito di una specifica più estesa. In questo contesto, le specifiche DB GeoTopografici, SINFI e PELL rappresentano una applicazione concreta di interoperabilità per i dati geospaziali in ambito nazionale ed europeo.

L’obiettivo del progetto PELL – illuminazione pubblica è quello di promuovere e strutturare la descrizione e la conoscenza omogenea e geolocalizzata dei dati d’identità dell’infrastruttura della Pubblica Illuminazione e di consentirne una gestione efficiente ed efficace, data la sua strategicità, favorendo la riorganizzazione in chiave “smart cities” dei contesti urbani.

La specifica PELL – illuminazione pubblica si integra a quella già operativa del SINFI, in vista della trasformazione digitale e semplificazione dei processi amministrativi attinenti l’asset strategico delle infrastrutture di pubblica utilità.
