**GUIDA ALL’USO DEI TERMINI (aka GLOSSARIO)**
~~~~~~~~~~~~~~~~~~~~~~~~~~~~~~~~~~~~~~~~~~~~~

In questa guida trovi una selezione di termini associati alla Pubblica Amministrazione che generano spesso dubbi di ortografia. Abbiamo elencato anche diversi esempi di termini tipici del contesto burocratico della Pubblica Amministrazione (cosiddetto “burocratese”) che possono essere sostituiti con parole più semplici senza perdere significato.

Usa la buca di ricerca per trovare risposte ai tuoi dubbi!

Questo elenco è per definizione parziale, puoi aiutarci a completarlo.

Vai al forum Invia una proposta di modifica su GitHub

In alcuni casi esistono più alternative corrette relative alla grafia di un singolo termine. Abbiamo preferito fare una scelta, per favorire la diffusione di uno standard.

.. _header-added-by-pandoc-2:

header added by pandoc
^^^^^^^^^^^^^^^^^^^^^^

abrogare (abrogazione)
''''''''''''''''''''''

Limita l’uso di questo termine ai contesti normativi. Usa invece “eliminare” in contesti più divulgativi.

adempiere (adempimento)
'''''''''''''''''''''''

Preferisci l’uso di termini più semplici.

**Usa**

“Per metterti in regola con gli obblighi vaccinali dovrai…”

**Non usare**

“Regolarizzazione iscrizioni per adempiere agli obblighi vaccinali”

Agenda digitale (italiana)
''''''''''''''''''''''''''

Solo la prima lettera è maiuscola.

Agenzia per l’Italia Digitale, AgID
'''''''''''''''''''''''''''''''''''

Nell’acronimo, la “g” è minuscola.

alienazione
'''''''''''

Preferisci l’uso di termini più semplici, come “vendita” o “trasferimento della proprietà”.

allegato
''''''''

L’iniziale è minuscola.

ammenda
'''''''

Preferisci l’uso di “multa” o “contravvenzione”

**Usa**

“I cittadini che inviano la dichiarazione in ritardo sulla scadenza dovranno pagare una multa.”

**Non usare**

“Una dichiarazione inviata dal cittadino dopo i termini di legge previsti comporterà l’applicazione di un’ammenda.”

Anas
''''

Azienda (ora Ente) nazionale autonoma per le strade. Solo la prima lettera è maiuscola.

app / applicazione
''''''''''''''''''

Puoi usare entrambe le forme. In ogni caso l’iniziale è minuscola.

aziende sanitarie locali
''''''''''''''''''''''''

Tutte le iniziali sono minuscole. Usa l’acronimo Asl (con l’iniziale maiuscola) solo dopo averlo scritto per esteso.

banca
'''''

L’iniziale è maiuscola solo quando la parola fa parte di un nome proprio (es. Banca d’Italia, Banca Intesa).

best practice
'''''''''''''

È “buona pratica” usare i termini in italiano. Questo non fa eccezione.

Camera di commercio
'''''''''''''''''''

Solo la prima lettera è maiuscola.

Carta nazionale dei servizi,Cns
'''''''''''''''''''''''''''''''

Solo la prima iniziale è maiuscola.

Cassa depositi e prestiti, Cdp
''''''''''''''''''''''''''''''

`Solo la prima lettera <http://www.comune.signa.fi.it/area-di-upload/guide/glossario.pdf>`__ è maiuscola, anche nell’acronimo.

citizen satisfaction
''''''''''''''''''''

Usare termini in inglese non renderà i cittadini più soddisfatti. Preferisci il termine italiano, magari spiegando in che modo viene valutata la “soddisfazione dei cittadini”.

Commissione europea
'''''''''''''''''''

Solo la prima iniziale è maiuscola.

Comune
''''''

L’iniziale è maiuscola quando si fa riferimento all’ente.

concernere
''''''''''

Evita l’uso di questo termine, in particolare nella forma al participio.

**Usa**

“Per dubbi su come utilizzare il servizio leggi la guida“

**Non usare**

“Per domande concernenti il servizio consultare la guida”

Consiglio dei ministri, Cdm
'''''''''''''''''''''''''''

Solo la prima iniziale è maiuscola, anche nell’acronimo.

Consiglio nazionale delle ricerche, Cnr
'''''''''''''''''''''''''''''''''''''''

Soltanto l’iniziale è maiuscola.

`Contact Center <https://www.inps.it/NuovoportaleINPS/default.aspx?sPathID=0%3b46670%3b&lastMenu=46670&iMenu=1>`__
''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''

L’italiano “Centro assistenza” va benissimo. Vedi anche “\ `help desk <#help-desk>`__\ ”.

conto corrente, c/c
'''''''''''''''''''

Preferisci l’uso esteso del termine. Usa l’abbreviazione solo dopo aver usato il termine completo.

Corte
'''''

Di regola solo la prima iniziale è maiuscola (es. Corte costituzionale; Corte d’appello; Corte d’assise, Corte di cassazione). Fa eccezione la Corte dei Conti, dove entrambe le iniziali sono maiuscole.

Costituzione (della Repubblica Italiana)
''''''''''''''''''''''''''''''''''''''''

Ha sempre l’iniziale maiuscola.

decreto legge / decreto legislativo / d.l. / d.lgs.
'''''''''''''''''''''''''''''''''''''''''''''''''''

All’interno di un testo, cerca di scriverli per esteso, usando le sigle “d.l.” e “d.lgs.” solo per specifici riferimenti normativi.

Le iniziali sono minuscole.

disclaimer
''''''''''

Usa termini italiani per avvertire i cittadini di qualcosa (es. “avvertenza”, “informazioni importanti”).

Docs Italia
'''''''''''

La piattaforma per la documentazione pubblica digitale italiana. Le due iniziali sono maiuscole, senza trattini o punti in mezzo.

eccetera, ecc. o etc.
'''''''''''''''''''''

Tutte e tre le forme sono corrette. Se si tratta di elenchi, scegli la forma abbreviata “ecc.”. Qualunque versione tu abbia scelto, ricorda di usarla uniformemente in tutto il testo.

email
'''''

Si scrive senza trattini o spazi, in minuscolo. Vedi anche `ulteriori suggerimenti <#email-1>`__.
'''''''''''''''''''''''''''''''''''''''''''''''''''''''''''''''''''''''''''''''''''''''''''''''''

ente
''''

L’iniziale è minuscola. Non abusare del termine: trova dove possibile sinonimi meno generici.

**Usa**

“Le liste dei cittadini ammessi sono disponibili sul sito del Comune”

**Non usare**

“Le liste dei cittadini ammessi sono disponibili sul sito dell’ente promotore”.

erogare
'''''''

Evita di usare questo verbo, specie con parole come “servizi”: in genere, vengono erogati l’acqua e i finanziamenti. Negli altri casi, preferisci piuttosto verbi come “offrire” e “fornire”.

**Usa**

“Il servizio è disponibile dal lunedì al venerdì, dalle 10 alle 18.”

**Non usare**

“Il servizio viene erogato dal lunedì al venerdì, dalle 10 alle 18.”

feedback
''''''''

Preferisci l’uso di termini italiani (es. “valutazione”, “commenti”, “riscontro”).

Gazzetta Ufficiale, GU
''''''''''''''''''''''

Usa l’acronimo GU il meno possibile, e comunque solo dopo aver utilizzato la dicitura per esteso “Gazzetta Ufficiale (GU)”

Le iniziali sono entrambe maiuscole, anche nell’acronimo.

GitHub
''''''

Il nome del servizio corretto ha la “H” maiuscola.

giudice
'''''''

L’iniziale è minuscola, tranne quando accompagnato dalla dicitura completa della carica:

-  (...) il Giudice della Corte costituzionale Nome Cognome (...)
-  (...) i giudici della Corte costituzionale sono nominati … (...)

Governo
'''''''

L’iniziale è maiuscola se riferito al Governo in carica di un Paese.

guideline
'''''''''

Preferisci l’uso del termine italiano “linea guida”.

help desk
'''''''''

Assieme alle altre possibili grafie (“HelpDesk”, “help-desk”), questo termine dovrebbe essere sostituito con “assistenza”, “servizio di assistenza” o altri termini simili in italiano.

implementare
''''''''''''

Limita l’uso di questo termine all’ambito informatico (“implementare un software”), senza comunque abusarne. Quando parli di `decreti e riforme <http://www.funzionepubblica.gov.it/capacita-amministrativa>`__, preferisci “realizzare”, “mettere in pratica”, “attuare”.

imposta sul reddito delle persone fisiche, IRPEF
''''''''''''''''''''''''''''''''''''''''''''''''

L’acronimo è tutto maiuscolo. Quando è scritto per esteso, non richiede lettere maiuscole.

imposta sul valore aggiunto, IVA
''''''''''''''''''''''''''''''''

L’acronimo è tutto maiuscolo (vedi “\ `Sigle e acronimi <#acronimi>`__\ ”). Quando è scritto per esteso, non richiede lettere maiuscole.

Inps
''''

Soltanto la prima lettera dell’acronimo è maiuscola.

Istat
'''''

Soltanto la prima lettera dell’acronimo è maiuscola.

interlocuzione
''''''''''''''

I cittadini non interloquiscono: parlano! Preferisci termini più semplici, quali “dialogo”, “discussione”, “consultazione”.

**Usa**

“... il confronto con i cittadini e con le imprese ha dimostrato che negli anni si sono creati dei blocchi.”

**Non usare**

“... l’interlocuzione con i cittadini e con le imprese ha dimostrato che negli anni si sono creati dei blocchi.”

legge
'''''

L’iniziale è minuscola, a meno che non ci sia il richiamo esatto al nome della norma:

-  (...) la legge approvata dalle Camere (...)
-  Testo definitivo della Legge di Bilancio 2018 (Legge 205/2017)

meeting
'''''''

Preferisci l’uso di termini italiani: “riunione”, “incontro”.

ministero
'''''''''

L’iniziale è minuscola, tranne quando accompagnato dal nome completo:

-  (...) Dopo l’incontro svolto al ministero, la delegazione (...)
-  (...) Il Ministero dell'ambiente e della tutela del territorio e del mare (...)
-  (...) l’incontro si è svolto presso il ministero dell’ambiente nella giornata di ieri (...)

ministro
''''''''

L’iniziale è minuscola, tranne quando accompagnato dalla dicitura completa della carica:

-  (...) Il Ministro per lo sviluppo economico Nome Cognome ha annunciato (...)
-  Scrivi al ministro

mission
'''''''

Si tratta di un termine tecnico di marketing. Preferisci termini alternativi (es. “valori”, “scopi”, “obiettivi”) a seconda dei contesti.

newsletter
''''''''''

Il termine usato in italiano è femminile.

online, on-line oppure on line?
'''''''''''''''''''''''''''''''

Preferisci “online”, anche se tutte e tre le versioni sono corrette. Ricordati di usare con uniformità la variante che decidi di usare.

Parlamento
''''''''''

L’iniziale è sempre maiuscola.

**Usa**

Parlamento della Repubblica Italiana

Parlamento italiano

Parlamento europeo

Pin, codice Pin
'''''''''''''''

La prima volta che appare nel testo, aggiungi la parola “codice” prima di “Pin”. Solo la prima lettera è maiuscola.

posta elettronica certificata, Pec
''''''''''''''''''''''''''''''''''

Solo la prima lettera dell’acronimo è maiuscola. Scritto per esteso non richiede maiuscole.

Procura della Repubblica
''''''''''''''''''''''''

Entrambe le iniziali sono maiuscole.

Protezione civile / Dipartimento della protezione civile
''''''''''''''''''''''''''''''''''''''''''''''''''''''''

Solo la prima iniziale è maiuscola, anche quando si scrive “Dipartimento della protezione civile”.

Pubblica Amministrazione, PA
''''''''''''''''''''''''''''

Scrivilo per esteso, almeno la prima volta: dopo puoi usare l’acronimo. Le iniziali sono maiuscole.

**pubblico ministero, PM**

Entrambe le iniziali sono minuscole. L’acronimo è maiuscolo.

Paese
'''''

L’iniziale è maiuscola quando ci si riferisce a una nazione in particolare, come sinonimo di Stato. In tutti gli altri casi è minuscola.

Presidente del Consiglio dei ministri
'''''''''''''''''''''''''''''''''''''

Le iniziali di “Presidente” e “Consiglio” sono maiuscole.

Presidente della Repubblica
'''''''''''''''''''''''''''

Le iniziali di “Presidente” e “Repubblica” sono maiuscole.

ratificare
''''''''''

Limita l’uso di questo termine ai contesti normativi. Negli altri casi preferisci altri termini, come “approvare” o “confermare”, nei contesti divulgativi.

Repubblica
''''''''''

L’iniziale è sempre maiuscola.

sindaco
'''''''

L’iniziale è sempre minuscola, tranne quando accompagnato dal nome completo della persona in carica.

“Il sindaco era presente all’inaugurazione”

“Il Sindaco Giuseppe Rossi era presente all’inaugurazione”

Sistema Pubblico di Identità Digitale, SPID
'''''''''''''''''''''''''''''''''''''''''''

Tutte le iniziali sono maiuscole, anche nell’acronimo.

smartphone
''''''''''

Scrivilo come una parola unica, senza spazi o trattini.

speaker
'''''''

Preferisci il termine in italiano: “relatore”.

Stato
'''''

L’iniziale è maiuscola.

Stati membri
''''''''''''

È maiuscola solo l’iniziale di “Stati”.

supportare
''''''''''

Non usare questo termine, a meno che tu non stia parlando di supporti meccanici. Spiega piuttosto cosa stai facendo per aiutare o sostenere i cittadini.

tassa sui rifiuti, Tari
'''''''''''''''''''''''

Preferisci la dicitura completa. Nell’acronimo, solo la prima lettera è maiuscola.

Testo Unico
'''''''''''

Scritto per esteso, le iniziali sono maiuscole.

tool
''''

Preferisci il termine in italiano “strumento”.

touch screen
''''''''''''

Sono due parole separate. Puoi usare anche la forma italiana “schermo tattile”.

Ufficio relazioni con il pubblico, Urp
''''''''''''''''''''''''''''''''''''''

Preferisci la dicitura completa, e ricorri all’acronimo solo dopo averla già usata. Solo la prima lettera è maiuscola, anche nell’acronimo.

Unione Europea
''''''''''''''

Entrambe le iniziali sono maiuscole. Si abbrevia UE.

università
''''''''''

L’iniziale è minuscola, a meno che non si citi il nome completo dell’ateneo:

-  “Secondo uno studio prodotto dall’Università degli studi di Bologna”;
-  “Le università in Italia sfornano un numero di laureati (...)”.

username / nome utente
''''''''''''''''''''''

Preferisci quando possibile la forma italiana “nome utente”

vision
''''''

Si tratta di un termine tecnico del marketing. Trova termini più semplici per descrivere i progetti futuri della pubblica amministrazione.

wi-fi
'''''

Si scrive tutto minuscolo e con il trattino