1. Premessa
-----------

Il `decreto legislativo 25 maggio 2016, n. 97 <http://www.normattiva.it/uri-res/N2Ls?urn:nir:stato:decreto.legislativo:2016-05-25;97>`__, di modifica del `decreto legislativo 14 marzo 2013, n. 33 <http://www.normattiva.it/uri-res/N2Ls?urn:nir:stato:decreto.legislativo:2013-03-14;33>`__, ha introdotto l’istituto dell’accesso civico “generalizzato”, che attribuisce a “chiunque” il “diritto di accedere ai dati e ai documenti detenuti dalle pubbliche amministrazioni, ulteriori rispetto a quelli oggetto di pubblicazione (…), nel rispetto dei limiti relativi alla tutela di interessi giuridicamente rilevanti secondo quanto previsto dall’articolo 5-bis” (`art. 5, c. 2, d.lgs. n. 33/2013 <http://www.normattiva.it/uri-res/N2Ls?urn:nir:stato:decreto.legislativo:2013;33~art5-com2>`__). Dal 23 dicembre 2016, chiunque può far valere questo diritto nei confronti delle pubbliche amministrazioni e degli altri soggetti indicati all’art. 2-\ *bis* del `d.lgs. n. 33/2013 <http://www.normattiva.it/uri-res/N2Ls?urn:nir:stato:decreto.legislativo:2013;33>`__.

Con delibera n. 1309 del 28 dicembre 2016, l’Autorità nazionale anticorruzione (A.N.AC.) ha adottato, ai sensi dell’\ `art. 5, c. 2, del d.lgs. n. 33/2013 <http://www.normattiva.it/uri-res/N2Ls?urn:nir:stato:decreto.legislativo:2013;33~art5-com2>`__, le “Linee guida recanti indicazioni operative ai fini della definizione delle esclusioni e dei limiti all’accesso civico”. Questo documento fornisce una prima serie di indicazioni, riguardanti prevalentemente le esclusioni e i limiti all’accesso civico generalizzato disciplinati dall’art. 5-\ *bis*, c. 1-3, del `d.lgs. n. 33/2013 <http://www.normattiva.it/uri-res/N2Ls?urn:nir:stato:decreto.legislativo:2013;33>`__.

Tuttavia, la successiva pratica applicativa ha evidenziato la necessità di fornire alle amministrazioni ulteriori chiarimenti operativi, riguardanti il rapporto con i cittadini e la dimensione organizzativa e procedurale interna.

Pertanto, al fine di promuovere una coerente e uniforme attuazione della disciplina sull’accesso civico generalizzato, il Dipartimento della funzione pubblica, in raccordo con l’Autorità nazionale anticorruzione (A.N.AC.) e nell’esercizio della sua funzione generale di “coordinamento delle iniziative di riordino della pubblica amministrazione e di organizzazione dei relativi servizi” (`art. 27, n. 3, legge n. 93 del 1983 <http://www.normattiva.it/uri-res/N2Ls?urn:nir:stato:legge:1983;93~art27>`__), ha adottato la presente circolare.

Le raccomandazioni operative qui contenute riguardano i seguenti profili:

-  le modalità di presentazione della richiesta (§ 3);
-  gli uffici competenti (§ 4);
-  i tempi di decisione (§5);
-  i controinteressati (§6);
-  i rifiuti non consentiti (§ 7); - il dialogo con i richiedenti (§ 8); - il Registro degli accessi (§ 9).

Prima di esaminare i profili indicati, è utile fornire alcune precisazioni terminologiche e segnalare alcune implicazioni di carattere generale che derivano dall’introduzione del diritto di accesso civico generalizzato (§ 2).